<!DOCTYPE html>
<html lang="en">

<head>
    <meta charset="UTF-8">
    <title>Stijloefening 58</title>
    <link rel="stylesheet" href="assets/css/verhalen.css">
    <link rel="stylesheet" href="assets/css/main.css">
</head>

<body>
    <!-- hoofdnavigatie -->
    <header>
        <img src="assets/img/transavia-logo.png" alt="">
        <h1>Transavia</h1>
        <nav>
            <ul>
                <li><a href="#download">Downloads v</a>
                    <ul id="download">
                        <li><a href="#">Stijloefeningen (98) – Beroemd</a></li>
                        <li><a href="#">Stijloefeningen (75) – Kinderboek</a></li>
                        <li><a href="#">Stijloefeningen (38) – Moe</a></li>
                        <li><a href="#">Stijloefeningen (57) - Paranoia</a></li>
                    </ul>
                </li>
                <li><a href="#">Likes</a></li>
                <li><a href="#">Profiel</a></li>
            </ul>
        </nav>
    </header>

    <main class="passie">
    <div class="tooltip">
        <img src="assets/img/uitwerking-58.png" alt="de passie van Max, stijloefening 58">

        <!--<span class="tooltiptext"><p>Ik klamp me vast aan het wagentje van mijn zoon. Hij slaapt. De busrit heb ik overleefd. Het is rond het middaguur, de mensen lopen langs ons heen, zonder ons op te merken. Niemand steekt een hand uit. Ik sleep me voort. De pijn zo goed als mogelijk negerend. De wind maakt een zweep van de regen. Bij elke stap voel ik de slagen. In mijn gezicht, op mijn handen. Ja zelfs op mijn rug, dwars door mijn jas heen. Er lijkt geen einde aan dit stationsplein te komen. Ik moet vanmiddag nog bij de bibliotheek komen om Stijloefeningen van Raymond Queneau te lenen. Vraag me niet hoe. Vraag me niet waarom. Ik wou dat het niet hoefde, maar het moet. Het is niet anders. Ik steek een straat over. Elke stap voelt als de laatste die ik ooit zal zetten. Ik loop over planken. Aan weerszijden bevinden zich bouwputten, diepe bouwputten. De heipalen en drilboren drillen en dreunen door tot in mijn binnenste.

        Voor de bibliotheek. Ik moet naar boven. Maar hoe? Ik sta hier al anderhalf uur bij te komen van de helse tocht die ik achter de rug heb. Dan klampt een vrouw mij aan. Ze stort zich op mij als een uitgehongerde wolf. Ze heeft haar dat zo zwart is als het gal van een pad. Met alles wat ik in me heb probeer ik haar van me af te gooien. Ze vraagt of dit het postkantoor is. Ik graaf diep in mijn herinnering. Volgens mij is dit het postkantoor niet, maar zelfs denken over zoiets triviaals valt me zwaar. Elke gedachtegang gaat gepaard met een pijnscheut. De vrouw houdt me een briefje voor terwijl ze schichtig achterom kijkt naar een Renault die wegrijdt. Het witte papier prikt in m’n ogen, de woorden zijn bijzonder moeilijk te ontcijferen, maar ik meen toch echt ‘Raadhuisstraat’ te lezen. Met alle kracht die ik in mij heb, zeg ik dat ze daar moet zijn. Maar ze luistert niet eens. Ze is al weggerend naar de achteruit rijdende auto. Ik voel het bloed traag door mijn aderen stromen als gloeiendhete teer.

        Als ik eindelijk op de tweede verdieping ben aangekomen (de lift deed het niet en de roltrap werd gerepareerd, ik moest mijn zoon inclusief wagen naar boven sjouwen, een hels karwei), blijkt Stijloefeningen niet op de daartoe bestemde plek te liggen. Er zijn een hoop boeken van Queneau aanwezig, maar net Stijloefeningen niet. Ik kijk voor de zekerheid bij de letters naast de Q. Maar niks. Mijn wonden branden, mijn kop barst uit elkaar, ogen vallen bijna uit hun kassen, ik wil slapen, ik wil voor altijd slapen. Maar ik mag nog niet slapen, ik moet verder zoeken. Ik ga naar de computers en tik Stijloefeningen in. Elke toets valt me zwaar. Alsof mijn vingers dienst weigeren. Alsof iemand mijn vingers beneden houdt. Stijloefeningen is gewoon aanwezig, volgens de computer. Ik sleep mezelf voort naar een magazijnmedewerker. Met mijn laatste krachten vraag ik of hij met me mee wil kijken. Halverwege de gang naar de Q bezwijk ik. Als ik even later weer bijkom, deelt de medewerker mij mee dat ook hij het boek niet heeft kunnen vinden. Hij raadt aan een mail naar het magazijn te sturen. Ik sleep me weer naar de computers, mail een verzoek naar het magazijn en wacht. En wacht. En wacht. Ik wacht totdat het licht in mijn hoofd wordt en wacht nog langer. Maar dan, ineens, nieuwe mail in m’n mailbox. Een pijnscheut in m’n schouder. Geknetter in m’n kop. Stijloefeningen, zegt de mail, ligt gewoon waar het boek hoort te liggen. Op de tweede verdieping. Bij de Q. Even voel ik alle pijn in de wereld. Het neemt plaats op mijn schouders. Even neem ik alles op me en is de rest van de mensheid verlicht. Heel even maar. Genoeg om van in katzwijm te geraken.

        Drie dagen later word ik wakker en koop ik babyschoentjes op het Bos en Lommerplein.</p></span>-->
    </div>
    </main>
    <footer>
        <h3>9 responses</h3>
        <ul>
            <li>
                <h4>Rigo Reus</h4>
                <time datetime="2011-03-26 17:13">26 maart 2011 om 17:13</time>
                <p>Van mevrouw Reus kwamen nog suggesties voor de reeks: SF, boers, verstandelijk gehandicapt en obees, of in ieder geval iets met eten.</p>
                <a href="#comment">Beantwoorden</a>
            </li>
            <li>
                <h4>Tom de Jager</h4>
                <time datetime="2011-03-26 23:03">26 maart 2011 om 23:03</time>
                <p>Ik heb ook nog wel wat suggesties: Matthijs van Nieuwkerk, Sesamstraat, juridisch, songtekst, gedrogeerd.</p>
                <a href="#comment">Beantwoorden</a>
            </li>
            <li>
                <h4>Ben Hoogeboom</h4>
                <time datetime="2011-03-27 00:00">27 maart 2011 om 17:13</time>
                <p>Jullie geven het goede voorbeeld. Max moet een lijstje hebben waaruit hij kan kiezen. Dat is altijd fijn, om zo’n lijstje te hebben. Waaraan je je natuurlijk niet gaat houden, maar het is fijn om zo’n lijstje te hebben. Ik heb nog suggesties zoals: christelijk, ’t Oude Aemsterdaem, Lucky Strike, Herman Brood (dat is hetzelfde als gedrogeerd, Tom), applaus.</p>
                <a href="#comment">Beantwoorden</a>
            </li>
            <li>
                <h4>Horst</h4>
                <time datetime="2011-03-27 17:46">27 maart 2011 om 17:46</time>
                <p>Waar ik parallelogrammen zei bedoelde ik palindromen, maar misschien is parallelogrammen wel leuker.</p>
                <a href="#comment">Beantwoorden</a>
            </li>
            <li>
                <h4>Kippfest</h4>
                <time datetime="2011-03-27 22:34">27 maart 2011 om 22:34</time>
                <p>En als Marrokkaan! “De busjefur zat stoer te doen, ik zweer jongen IK WOU HEM DJOEKEN”</p>
                <a href="#comment">Beantwoorden</a>
            </li>
            <li>
                <h4>Molovich</h4>
                <time datetime="2011-03-27 23:55">27 maart 2011 om 23:55</time>
                <p>Marokkaan wilde ik inderdaad ook doen. En smurfen ook. En gedrogeerd ook. Ik denk zelfs een hele drugsserie te kunnen doen. Ik zeg: dank.</p>
                <a href="#comment">Beantwoorden</a>
            </li>
            <li>
                <h4>Foxx</h4>
                <time datetime="2011-03-28 09:55">28 maart 2011 om 09:55</time>
                <p>Nog een suggestie voor Stijloefeningen: de fotoroman</p>
                <a href="http://www.peterhaberstich.info/stuff/fotoroman1.html">http://www.peterhaberstich.info/stuff/fotoroman1.html</a>
                <a href="#comment">Beantwoorden</a>
            </li>
            <li>
                <h4>Horst</h4>
                <time datetime="2011-03-28 12:56">28 maart 2011 om 12:56</time>
                <p>Of een ballade. En dan niet een ballad, maar gewoon zo’n lekker lange ballade met veel refreinen en herhaling. Of als heldenepo</p>
                <a href="#comment">Beantwoorden</a>
            </li>
        </ul>
    </footer>
</body>

</html>
